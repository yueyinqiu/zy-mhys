雷天大壮
大壮：利贞
象曰：雷在天上大壮君子以非礼弗履
彖曰：大壮大者壮也刚以动故壮大壮利贞大者正也正大而天地之情可见矣

初九：壮于趾征凶有孚
象曰：壮于趾其孚穷也
九二：贞吉
象曰：九二贞吉以中也
九三：小人用壮君子用罔贞厉羝羊触藩羸其角
象曰：小人用壮君子以罔也
九四：贞吉悔亡藩决不羸壮于大舆之輹
象曰：藩决不羸尚往也
六五：丧羊于易无悔
象曰：丧羊于易位不当也
上六：羝羊触藩不能退不能遂无攸利艰则吉
象曰：不能退不能遂不详也艰则吉咎不长也
