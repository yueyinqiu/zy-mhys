火地晋<br />晋：康侯用锡马蕃庶昼日三接<br />象曰：明出地上晋君子以自昭明德<br />彖曰：晋进也明出地上顺而丽乎大明柔进而上行是以康侯用锡马蕃庶昼日三接也<br /><br />初六：晋如摧如贞吉罔孚裕无咎<br />象曰：晋如摧如独行正也裕无咎未受命也<br />六二：晋如愁如贞吉受兹介福于其王母<br />象曰：受兹介福以中正也<br />六三：众允悔亡<br />象曰：众允之志上行也<br />九四：晋如鼫鼠贞厉<br />象曰：鼫鼠贞厉位不当也<br />六五：悔亡失得勿恤往吉无不利<br />象曰：失得勿恤往有庆也<br />上九：晋其角维用伐邑厉吉无咎贞吝<br />象曰：维用伐邑道未光也<br />