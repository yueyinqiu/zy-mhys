离为火<br />离：利贞。亨。畜牝牛吉。<br />象曰：明两作，离。大人以继明照于四方。<br />彖曰：离，丽也。日月丽乎天，百谷草木丽乎土。重明以丽乎正，乃化成天下。柔丽乎中正，故，是以“畜牝牛吉”也。<br />初九：履错然，敬之无咎。<br />象曰：“履错之敬”，以辟咎也。<br />六二：黄离，元吉。<br />象曰：“黄离元吉”，得中道也。<br />九三：日昃之离，不鼓缶而歌，则大耋之嗟，凶。<br />象曰：“日昃之离”，何可久也？知<br />九四：突如，其来如，焚如，死如，弃如。<br />象曰：“突如其来如”，无所容也。<br />六五：出涕沱若，戚嗟若，吉。<br />象曰：六五之吉，离王公也。<br />上九：王用出征，有嘉折首，获匪其丑，无咎。<br />象曰：“王用出征”，以正邦也。<br />