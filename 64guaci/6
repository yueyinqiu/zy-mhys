天水讼
讼：有孚窒惕中吉终凶利见大人不利涉大川
象曰：天与水违行讼君子以作事谋始
彖曰：讼上刚下险险而健讼讼有孚窒惕中吉刚来而得中也终凶讼不可成也利见大人尚中正也不利涉大川入于渊也

初六：不永所事小有言终吉
象曰：不永所事讼不可长也虽小有言其辩明也
九二：不克讼归而逋其邑人三百户无眚
象曰：不克讼归逋窜也自下讼上患至掇也
六三：食旧德贞厉终吉或従王事无成
象曰：食旧德従上吉也
九四：不克讼复既命渝安贞吉
象曰：复即命渝安贞不失也
九五：讼元吉
象曰：讼元吉以中正也
上九：或锡之鞶带终朝三褫之
象曰：以讼受服亦不足敬也
