地火明夷
明夷：利艰贞
象曰：明入地中明夷君子以莅众用晦而明
彖曰：明入地中明夷内文明而外柔顺以蒙大难文王以之利艰贞晦其明也内难而能正其志箕子以之

初九：明夷于飞垂其翼君子于行三日不食有攸往主人有言
象曰：君子于行义不食也
六二：明夷夷于左股用拯马壮吉
象曰：六二之吉顺以则也
九三：明夷于南狩得其大首不可疾贞
象曰：南狩之志乃得大也
六四：入于左腹获明夷之心于出门庭
象曰：入于左腹获心意也
六五：箕子之明夷利贞
象曰：箕子之贞明不可息也
上六：不明晦初登于天后入于地
象曰：初登于天照四国也后入天地失则也
