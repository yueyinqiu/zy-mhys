地水师<br />师：贞丈人吉无咎<br />象曰：地中有水师君子以容民畜众<br />彖曰：师众也贞正也能以众正可以王矣刚中而应行险而顺以此毒天下而民従之吉又何咎矣<br /><br />初六：师出以律否臧凶<br />象曰：师出以律失律凶也<br />九二：在师中吉无咎王三锡命<br />象曰：在师中吉承天宠也王三锡命怀万邦也<br />六三：师或舆尸凶<br />象曰：师或舆尸大无功也<br />六四：师左次无咎<br />象曰：左次无咎未失常也<br />六五：田有禽利执言无咎长子帅师弟子舆尸贞凶<br />象曰：长子帅师以中行也弟子舆尸使不当也<br />上六：大君有命开国承家小人勿用<br />象曰：大君有命以正功也小人勿用必乱邦也<br />