震为雷<br />震：亨震来虩虩笑言哑哑震惊百里不丧匕鬯<br />象曰：洊雷震君子以恐惧修省<br />彖曰：震亨震来虩虩恐致福也笑言哑哑后有则也震惊百里惊远而惧迩也不丧匕鬯出可以守宗庙社稷以为祭主也<br /><br />初九：震来虩虩后笑言哑哑吉<br />象曰：震来虩虩恐致福也笑言哑哑后有则也<br />六二：震来厉亿丧贝跻于九陵勿逐七日得<br />象曰：震来厉乘刚也<br />六三：震苏苏震行无眚<br />象曰：震苏苏位不当也<br />九四：震遂泥<br />象曰：震遂泥未光也<br />六五：震往来厉意无丧有事<br />象曰：震往来厉危行也其事在中大无丧也<br />上六：震索索视矍矍征凶震不于其躬于其邻无咎婚媾有言<br />象曰：震索索中未得也虽凶无咎畏邻戒也<br />