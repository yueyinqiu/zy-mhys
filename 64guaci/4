山水蒙
蒙：亨匪我求童蒙童蒙求我初筮告再三渎渎则不告利贞
象曰：山下出泉蒙君子以果行育德
彖曰：蒙山下有险险而止蒙蒙亨以亨行时中也匪我求童蒙童蒙求我志应也初筮告以刚中也再三渎渎则不告渎蒙也蒙以养正圣功也

初六：发蒙利用刑人用说桎梏以往吝
象曰：利用刑人以正法也
九二：包蒙吉纳妇吉子克家
象曰：子克家刚柔节也
六三：勿用取女见金夫不有躬无攸利
象曰：勿用取女行不顺也
六四：困蒙吝
象曰：困蒙之吝独远实也
六五：童蒙吉
象曰：童蒙之吉顺以巽也
上九：击蒙不利为寇利御寇
象曰：利用御寇上下顺也
