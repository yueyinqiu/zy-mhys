水雷屯<br />屯：元亨，利贞。勿用有攸往。利建侯。<br />象曰：云雷，屯。君子以经纶。<br />彖曰：屯，刚柔始交而难生。动乎险中，大亨贞。雷雨之动满盈，天造草昧。宜寻建侯而不宁。<br />初九：磐桓，利居贞。利建侯。<br />象曰：虽磐桓，志行正也。以贵下贱，大得民也。<br />六二：屯如邅如，乘马班如。匪寇，婚媾。女子贞不字，十年乃字。<br />象曰：六二之难，乘刚也。十年乃字，反常也。<br />六三：即鹿无虞，惟入于林中，君子几不如舍，往吝。<br />象曰：“即鹿无虞”，以従禽也。君子舍之，往吝穷也。<br />六四：乘马班如，求婚媾。往吉，无不利。<br />象曰：求而往，明也。<br />九五：屯其膏，小，贞吉；大，贞凶。<br />象曰：“屯其膏”，施未光也。<br />上六：乘马班如，泣血涟如。<br />象曰：“泣血涟如”，何可长也。<br />