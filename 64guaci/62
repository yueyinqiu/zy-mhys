雷山小过<br />小过：亨。利贞。可小事，不可大事。飞鸟遗之音，不宜上，宜下，大吉。<br />象曰：山上有雷，小过。君子以行过乎恭，丧过乎哀，用过乎俭。<br />彖曰：小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，“飞鸟遗之音，不宜上，宜下，大吉”，上逆而下顺也。<br />初六：飞鸟以凶。<br />象曰：“飞鸟以凶”，不可如何也。<br />六二：过其祖，遇其妣。不及其君，遇其臣。无咎。<br />象曰：“不及其君”，臣不可过也。<br />九三：弗过防之，従或戕之，凶。<br />象曰：“従或戕之”，凶如何也？斋<br />九四：无咎。弗过遇之，往厉必戒，勿用永贞。<br />象曰：“弗过遇之”，位不当也。“往厉必戒”，终不可长也。<br />六五：密云不雨，自我西郊。公弋取彼在穴。<br />象曰：“密云不雨”，已上也。<br />上六：弗遇过之，飞鸟离之，凶，是谓灾眚。<br />象曰：“弗遇过之”，已亢也。<br />