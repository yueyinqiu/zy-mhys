山天大畜
大畜：利贞不家食吉利涉大川
象曰：天在山中大畜君子以多识前贤往行以畜其德
彖曰：大畜刚健笃实辉光日新其德刚上而尚贤能止健大正也不家食吉养贤也利涉大川应乎天也

初九：有厉利已
象曰：有厉利已不犯灾也
九二：舆说輹
象曰：舆说輹中无尤也
九三：良马逐利艰贞曰闲舆卫利有攸往
象曰：利有攸往上合志也
六四：童牛之牿元吉
象曰：六四元吉有喜也
六五：豮豕之牙吉
象曰：六五之吉有庆也
上九：何天之衢亨
象曰：何天之衢道大行也
