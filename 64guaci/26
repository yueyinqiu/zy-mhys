山天大畜<br />大畜：利贞。不家食吉。利涉大川。<br />象曰：天在山中，大畜。君子以多识前贤往行，以畜其德。<br />彖曰：大畜，刚健笃实，辉光日新。其德刚上而尚贤，能止健，大正也。“不家食吉”，养贤也。“利涉大川”，应乎天也。<br />初九：有厉，利已。<br />象曰：“有厉利已”，不犯灾也。<br />九二：舆说輹。<br />象曰：“舆说輹”，中无尤也。<br />九三：良马逐，利艰贞，曰闲舆卫，利有攸往。<br />象曰：“利有攸往”，上合志也。<br />六四：童牛之牿，元吉。<br />象曰：“六四元吉”，有喜也。<br />六五：豮豕之牙，吉。<br />象曰：“六五之吉”，有庆也。<br />上九：何天之衢，亨。<br />象曰：“何天之衢”，道大行也。<br />