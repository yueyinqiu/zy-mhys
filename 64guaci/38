火泽睽<br />睽：小事吉。<br />象曰：上火下泽，睽。君子以同而异。<br />彖曰：睽，火动而上，泽动而下。二女同居，其志不同行。说而丽乎明，柔进而上行，得中而应乎刚，是以小事吉。天地睽而其事同也。男女睽而其志通也。万物睽而其事类也，睽之时用大矣哉！<br />初九：悔亡。丧马勿逐自复。见恶人无咎。<br />象曰：“见恶人”，以辟咎也。<br />九二：遇主于巷，无咎。<br />象曰：“遇主于巷”，未失道也。<br />六三：见舆曳，其牛掣，其人天且劓，无初有终。<br />象曰：“见舆曳”，位不当也。“无初有终”，遇刚也。<br />九四：睽孤遇元夫，交孚，厉，无咎。<br />象曰：“交孚无咎”，志行也。<br />六五：悔亡。厥宗噬肤，往何咎？斋<br />象曰：“厥宗噬肤”，往有庆也。<br />上九：睽孤见豕负涂，载鬼一车，先张之弧，后说之弧，匪寇，婚媾。往遇雨则吉。<br />象曰：“遇雨之吉”，群疑亡也。<br />