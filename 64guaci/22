山火贲<br />贲：亨小利有攸往<br />象曰：山下有火贲君子以明庶政无敢折狱<br />彖曰：贲亨柔来而文刚故亨分刚上而文柔故小利有攸往刚柔交错天文也文明以止人文也观乎天文以察时变；观乎人文以化成天下<br /><br />初九：贲其趾舍车而徒<br />象曰：舍车而徒义弗乘也<br />六二：贲其须<br />象曰：贲其须与上兴也<br />九三：贲如濡如永贞吉<br />象曰：永贞之吉终莫之陵也<br />六四：贲如皤如白马翰如匪寇婚媾<br />象曰：六四当位疑也匪寇婚媾终无尤也<br />六五：贲于丘园束帛戋戋吝终吉<br />象曰：六五之吉有喜也<br />上九：白贲无咎<br />象曰：白贲无咎上得志也<br />