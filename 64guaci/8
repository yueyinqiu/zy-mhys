水地比<br />比：吉。原筮，元，永贞，无咎。不宁方来，后夫凶。<br />象曰：地上有水，比。先王以建万国，亲诸侯。<br />彖曰：比，吉也；比，辅也，下顺従也。“原筮，元永贞，无咎”，以刚中也。“不宁方来”，上下应也。“后夫凶”，其道穷也。<br />初六：有孚比之，无咎。有孚盈缶，终来有它，吉。<br />象曰：比之初六，有它吉也。<br />六二：比之自内，贞吉。<br />象曰：“比之自内”，不自失也。<br />六三：比之匪人。<br />象曰：比之匪人”，不亦伤乎？斋<br />六四：外比之，贞吉。<br />象曰：外比于贤，以従上也。<br />九五：显比，王用三驱，失前禽，邑人不诫，吉。<br />象曰：“显比”之吉，位正中也。舍逆取顺，失前禽也。邑人不诫，上使中也。<br />上六：比之无首，凶。<br />象曰：“比之无首”，无所终也。<br />