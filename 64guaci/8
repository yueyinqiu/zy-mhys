水地比
比：吉原筮元永贞无咎不宁方来后夫凶
象曰：地上有水比先王以建万国亲诸侯
彖曰：比吉也；比辅也下顺従也原筮元永贞无咎以刚中也不宁方来上下应也后夫凶其道穷也

初六：有孚比之无咎有孚盈缶终来有它吉
象曰：比之初六有它吉也
六二：比之自内贞吉
象曰：比之自内不自失也
六三：比之匪人
象曰：比之匪人不亦伤乎
六四：外比之贞吉
象曰：外比于贤以従上也
九五：显比王用三驱失前禽邑人不诫吉
象曰：显比之吉位正中也舍逆取顺失前禽也邑人不诫上使中也
上六：比之无首凶
象曰：比之无首无所终也
