泽雷随<br />随：元亨，利贞，无咎。<br />象曰：泽中有雷，随。君子以向晦入宴息。<br />彖曰：随，刚来而下柔，动而说，随。大亨贞无咎，而天下随时，随时之义大矣哉！<br />初九：官有渝，贞吉，出门交有功。<br />象曰：“官有渝”，従正吉也。“出门交有功”，不失也。<br />六二：系小子，失丈夫。<br />象曰：“系小子”，弗兼与也。<br />六三：系丈夫，失小子，随有求，得。利居贞。<br />象曰：“系丈夫”，志舍下也。<br />九四：随有获，贞凶。有孚在道，以明，何咎？古<br />象曰：“随有获”，其义凶也。“有孚在道”，明功也。<br />九五：孚于嘉，吉。<br />象曰：“孚于嘉吉”，位正中也。<br />上六：拘系之，乃従维之，王用亨于西山。<br />象曰：“拘系之“，上穷也。<br />