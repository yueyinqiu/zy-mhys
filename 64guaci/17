泽雷随
随：元亨利贞无咎
象曰：泽中有雷随君子以向晦入宴息
彖曰：随刚来而下柔动而说随大亨贞无咎而天下随时随时之义大矣哉

初九：官有渝贞吉出门交有功
象曰：官有渝従正吉也出门交有功不失也
六二：系小子失丈夫
象曰：系小子弗兼与也
六三：系丈夫失小子随有求得利居贞
象曰：系丈夫志舍下也
九四：随有获贞凶有孚在道以明何咎
象曰：随有获其义凶也有孚在道明功也
九五：孚于嘉吉
象曰：孚于嘉吉位正中也
上六：拘系之乃従维之王用亨于西山
象曰：拘系之上穷也
