地风升
升：元亨用见大人勿恤南征吉
象曰：地中生木升君子以顺德积小以高大
彖曰：柔以时升巽而顺刚中而应是以大亨用见大人勿恤有庆也南征吉志行也

初六：允升大吉
象曰：允升大吉上合志也
九二：孚乃利用禴无咎
象曰：九二之孚有喜也
九三：升虚邑
象曰：升虚邑无所疑也
六四：王用亨于岐山吉无咎
象曰：王用亨于岐山顺事也
六五：贞吉升阶
象曰：贞吉升阶大得志也
上六：冥升利于不息之贞
象曰：冥升在上消不富也
