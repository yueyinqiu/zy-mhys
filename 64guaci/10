天泽履</ br>履：履虎尾不咥人亨</ br>象曰：上天下泽履君子以辨上下定民志</ br>彖曰：履柔履刚也说而应乎乾是以履虎尾不咥人亨刚中正履帝位而不疚光明也</ br></ br>初九：素履往无咎</ br>象曰：素履之往独行愿也</ br>九二：履道坦坦幽人贞吉</ br>象曰：幽人贞吉中不自乱也</ br>六三：眇能视跛能履履虎尾咥人凶武人为于大君</ br>象曰：眇能视不足以有明也跛能履不足以与行也咥人之凶位不当也武人为于大君志刚也</ br>九四：履虎尾愬愬终吉</ br>象曰：愬愬终吉志行也</ br>九五：夬履贞厉</ br>象曰：夬履贞厉位正当也</ br>上九：视履考祥其旋元吉</ br>象曰：元吉在上大有庆也</ br>