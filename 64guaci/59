风水涣
涣：亨王假有庙利涉大川利贞
象曰：风行水上涣先王以享于帝立庙
彖曰：涣亨刚来而不穷柔得位乎外而上同王假有庙王乃在中也利涉大川乘木有功也

初六：用拯马壮吉
象曰：初六之吉顺也
九二：涣奔其机悔亡
象曰：涣奔其机得愿也
六三：涣其躬无悔
象曰：涣其躬志在外也
六四：涣其群元吉涣有丘匪夷所思
象曰：涣其群元吉光大也
九五：涣汗其大号涣王居无咎
象曰：王居无咎正位也
上九：涣其血去逖出无咎
象曰：涣其血远害也
