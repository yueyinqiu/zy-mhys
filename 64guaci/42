风雷益
益：利有攸往利涉大川
象曰：风雷益君子以见善则迁有过则改
彖曰：益损上益下民说无疆自上下下其道大光利有攸往中正有庆利涉大川木道乃行益动而巽日进无疆天施地生其益无方凡益之道与时偕行

初九：利用为大作元吉无咎
象曰：元吉无咎下不厚事也
六二：或益之十朋之龟弗克违永贞吉王用享于帝吉
象曰：或益之自外来也
六三：益之用凶事无咎有孚中行告公用圭
象曰：益用凶事固有之也
六四：中行告公従利用为依迁国
象曰：告公従以益志也
九五：有孚惠心勿问元吉有孚惠我德
象曰：有孚惠心勿问之矣惠我德大得志也
上九：莫益之或击之立心勿恒凶
象曰：莫益之偏辞也或击之自外来也
