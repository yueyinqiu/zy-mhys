泽地萃<br />萃：亨王假有庙利见大人亨利贞用大牲吉利有攸往<br />象曰：泽上于地萃君子以除戎器戒不虞<br />彖曰：萃聚也顺以说刚中而应故聚也王假有庙致孝享也利见大人亨聚以正也用大牲吉利有攸往顺天命也观其所聚而天地万物之情可见矣<br /><br />初六：有孚不终乃乱乃萃若号一握为笑勿恤往无咎<br />象曰：乃乱乃萃其志乱也<br />六二：引吉无咎孚乃利用禴<br />象曰：引吉无咎中未变也<br />六三：萃如嗟如无攸利往无咎小吝<br />象曰：往无咎上巽也<br />九四：大吉无咎<br />象曰：大吉无咎位不当也<br />九五：萃有位无咎匪孚元永贞悔亡<br />象曰：萃有位志未光也<br />上六：赍咨涕洟无咎<br />象曰：赍咨涕洟未安上也<br />