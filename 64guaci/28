泽风大过
大过：栋挠利有攸往亨
象曰：泽灭木大过君子以独立不惧遯世无闷
彖曰：大过大者过也栋挠本末弱也刚过而中巽而说行利有攸往乃亨大过之时大矣哉

初六：藉用白茅无咎
象曰：藉用白茅柔在下也
九二：枯杨生稊老夫得其女妻无不利
象曰：老夫女妻过以相与也
九三：栋桡凶
象曰：栋桡之凶不可以有辅也
九四：栋隆吉有它吝
象曰：栋隆之吉不桡乎下也
九五：枯杨生华老妇得其士夫无咎无誉
象曰：枯杨生华何可久也无妇士夫亦可丑也
上六：过涉灭顶凶无咎
象曰：过涉之凶不可咎也
