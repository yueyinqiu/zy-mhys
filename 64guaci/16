雷地豫<br />豫：利建侯行师。<br />象曰：雷出地奋，豫。先王以作乐崇德，殷荐之上帝，以配祖考。<br />彖曰：豫，刚应而志行，顺以动，豫。豫顺以动，故天地如之，而况建侯行师乎？天地以顺动，故日月不过，而四时不忒。圣人以顺动，则刑罚清而民服，豫之时义大矣哉！<br />初六：鸣豫，凶。<br />象曰：“初六鸣豫”，志穷凶也。<br />六二：介于石，不终日，贞吉。<br />象曰：“不终日贞吉”，以中正也。<br />六三：盱豫，悔，迟有悔。<br />象曰：“盱豫不悔”，位不当也。<br />九四：由豫，大有得，勿疑。朋盍簪。<br />象曰：“由豫大有得”，志大行也。<br />六五：贞疾，恒不死。<br />象曰：“六五贞疾”，乘刚也。“恒不死”，中未亡也。<br />上六：冥豫，成有渝。无咎。<br />象曰：“冥豫”在上，何可长也？<br />