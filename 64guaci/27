山雷颐<br />颐：贞吉。观颐，自求口实。<br />象曰：山下有雷，颐。君子以慎言语，节饮食。<br />彖曰：颐，贞吉，养正则吉也。观颐，观其所养也。自求口实，观其自养也。天地养万物，圣人养贤以及万民，颐之时大矣哉！<br />初九：舍尔灵龟，观我朵颐，凶。<br />象曰：“观我朵颐”，亦不足贵也。<br />六二：颠颐拂经于丘颐，征凶。<br />象曰：“六二征凶”，行失类也。<br />六三：拂颐，贞凶，十年勿用，无攸利。<br />象曰：“十年勿用”，道大悖也。<br />六四：颠颐，吉。虎视眈眈，其欲逐逐，无咎。<br />象曰：“颠颐之吉”，上施光也。<br />六五：拂经，居贞吉，不可涉大川。<br />象曰：“居贞之吉”，顺以従上也。<br />上九：由颐，厉，吉。利涉大川。<br />象曰：“由颐厉吉”，大有庆也。<br />