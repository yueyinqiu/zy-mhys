习坎为水
习坎：有孚维心亨行有尚
象曰：水洊至习坎君子以常德行习教事
彖曰：习坎重险也水流而不盈行险而不失其信维心亨乃以刚中也行有尚往有功也天险不可升也地险山川丘陵也王公设险以守其国险之时用大矣哉

初六：习坎入于坎窞凶
象曰：习坎入坎失道凶也
九二：坎有险求小得
象曰：求小得未出中也
六三：来之坎坎险且枕入于坎窞勿用
象曰：来之坎坎终无功也
六四：樽酒簋贰用缶纳约自牖终无咎
象曰：樽酒簋贰刚柔际也
九五：坎不盈祗既平无咎
象曰：坎不盈中未大也
上六：系用徽纆窴于丛棘三岁不得凶
象曰：上六失道凶三岁也
