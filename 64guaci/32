雷风恒
恒：亨无咎利贞利有攸往
象曰：雷风恒君子以立不易方
彖曰：恒久也刚上而柔下雷风相与巽而动刚柔皆应恒恒亨无咎利贞久于其道也天地之道恒久而不已也利有攸往终则有始也日月得天而能久照四时变化而能久成圣人久于其道而天下化成观其所恒而天地万物之情可见矣

初六：浚恒贞凶无攸利
象曰：：浚恒之凶始求深也
九二：悔亡
象曰：九二悔亡能久中也
九三：不恒其德或承之羞贞吝
象曰：不恒其德无所容也
九四：田无禽
象曰：久非其位安得禽也
六五：恒其德贞妇人吉夫子凶
象曰：妇人贞吉従一而终也夫子制义従妇凶也
上六：振恒凶
象曰：振恒在上大无功也
