地泽临<br />临：元亨，利贞。至于八月有凶。<br />象曰：泽上有地，临。君子以教思无穷，容保民无疆。<br />彖曰：临，刚浸而长，说而顺，刚中而应。大亨以正，天之道也。“至于八月有凶”，消不久也。<br />初九：咸临，贞吉。<br />象曰：“咸临贞吉”，志行正也。<br />九二：咸临，吉，无不利。<br />象曰：“咸临吉无不利”，未顺命也。<br />六三：甘临，无攸利；既忧之，无咎。<br />象曰：“甘临”，位不当也。“既忧之”。咎不长也。<br />六四：至临，无咎。<br />象曰：“至临无咎”，位当也。<br />六五：知临，大君之宜，吉。<br />象曰：“大君之宜”，行中之谓也。<br />上六：敦临，吉，无咎。<br />象曰：“敦临之吉”，志在内也。<br />