雷水解<br />解：利西南。无所往，其来复吉。有攸往，夙吉。<br />象曰：雷雨作，解。君子以赦过宥罪。<br />彖曰：解，险以动，动而免乎险，解。“解，利西南”，往得众也。“其来复吉”，乃得中也。“有攸往夙吉。”，往有功也。天地解而雷雨作，雷雨作而百果草木皆甲坼。解之时大矣哉！<br />初六：无咎。<br />象曰：刚柔之际，义无咎也。<br />九二：田获三狐，得黄矢，贞吉。<br />象曰：九二贞吉，得中道也。<br />六三：负且乘，致寇至，贞吝。<br />象曰：“负且乘”，亦可丑也。自我致戎，又谁咎也？斋<br />九四：解而拇，朋至斯孚。<br />象曰：“解而拇”，未当位也。<br />六五：君子维有解，吉，有孚于小人。<br />象曰：君子有解，小人退也。<br />上六：公用射隼于高墉之上，获之，无不利。<br />象曰：“公用射隼”，以解悖也。<br />