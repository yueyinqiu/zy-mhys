乾为天
乾：元亨利贞
象曰：天行健君子以自强不息
彖曰：大哉乾元万物资始乃统天云行雨施品物流形大明终始六位时成时乘六龙以御天乾道变化各正性命保合大和乃利贞首出庶物万国威宁

初九：潜龙勿用
象曰：潜龙勿用阳在下也
九二：见龙在田利见大人
象曰：见龙在田德施普也
九三：君子终日乾乾夕惕若厉无咎
象曰：终日乾乾反复道也
九四：或跃在渊无咎
象曰：或跃在渊进无咎也
九五：飞龙在天利见大人
象曰：飞龙在天大人造也
上九：亢龙有悔
象曰：亢龙有悔盈不可久也
用九：见群龙无首吉
象曰：用九天德不可为首也
