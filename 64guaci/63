水火既济<br />既济：亨小利贞初吉终乱<br />象曰：水在火上既济君子以思患而豫防之<br />彖曰：既济亨小者亨也利贞刚柔正而位当也初吉柔得中也终止则乱其道穷也<br /><br />初九：曳其轮濡其尾无咎<br />象曰：曳其轮义无咎也<br />六二：妇丧其茀勿逐七日得<br />象曰：七日得以中道也<br />九三：高宗伐鬼方三年克之小人勿用<br />象曰：三年克之惫也<br />六四：繻有衣袽终日戒<br />象曰：终日戒有所疑也<br />九五：东邻杀牛不如西邻之禴祭实受其福<br />象曰：东邻杀牛不如西邻之时也实受其福吉大来也<br />上六：濡其首厉<br />象曰：濡其首厉何可久也<br />