水风井
井：改邑不改井无丧无得往来井井汔至亦未繘井羸其瓶凶
象曰：木上有水井君子以劳民劝相
彖曰：巽乎水而上水井井养而不穷也改邑不改井乃以刚中也汔至亦未繘井未有功也羸其瓶是以凶也

初六：井泥不食旧井无禽
象曰：井泥不食下也占井无禽时舍也
九二：井谷射鲋瓮敝漏
象曰：井谷射鲋无与也
九三：井渫不食为我心恻可用汲王明并受其福
象曰：井渫不食行恻也求王明受福也
六四：井甃无咎
象曰：井甃无咎修井也
九五：井洌寒泉食
象曰：寒泉之食中正也
上六：井收勿幕有孚元吉
象曰：元吉在上大成也
