雷泽归妹<br />归妹：征凶，无攸利。<br />象曰：泽上有雷，归妹。君子以永终知敝。<br />彖曰：归妹，天地之大义也。天地不交而万物不兴。归妹，人之终始也。说以动，所归妹也。“征凶”，位不当也。“无攸利”，柔乘刚也。<br />初九：归妹以娣。跛能履，征吉。<br />象曰：“归妹以娣”，以恒也。“跛能履吉”，相承也。<br />九二：眇能视，利幽人之贞。<br />象曰：“利幽人之贞”，未变常也。<br />六三：归妹以须，反归以娣。<br />象曰：“归妹以须”，未当也。<br />九四：归妹愆期，迟归有时。<br />象曰：“愆期”之志，有待而行也。<br />六五：帝乙归妹，其君之袂不如其娣之袂良。月几望，吉。<br />象曰：“帝乙归妹，不如其娣之袂良”也。其位在中，以贵行也。<br />上六：女承筐无实，士刲羊无血，无攸利。<br />象曰：上六无实，承虚筐也。<br />