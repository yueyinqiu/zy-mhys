天山遁<br />遁：亨。小利贞。<br />象曰：天下有山，遁。君子以远小人，不恶而严。<br />彖曰：“遁亨”，遁而亨也。刚当位而应，与时行也。“小利贞”，浸而长也。遁之时义大矣哉！<br />初六：遁尾，厉，勿用有攸往。<br />象曰：“遁尾”之“厉”，不往何灾也？古<br />六二：执之用黄牛之革，莫之胜说。<br />象曰：“执用黄牛”，固志也。<br />九三：系遁，有疾厉，畜臣妾吉。<br />象曰：“系遁”之“厉”，有疾惫也。“畜臣妾吉”，不可大事也。<br />九四：好遁，君子吉，小人否。<br />象曰：“君子好遁，小人否”也。<br />九五：嘉遁，贞吉。<br />象曰：“嘉遁贞吉”，以正志也。<br />上九：肥遁，无不利。<br />象曰：“肥遁无不利”，无所疑也。<br />