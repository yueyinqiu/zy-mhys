天山遁
遁：亨小利贞
象曰：天下有山遁君子以远小人不恶而严
彖曰：遁亨遁而亨也刚当位而应与时行也小利贞浸而长也遁之时义大矣哉

初六：遁尾厉勿用有攸往
象曰：遁尾之厉不往何灾也
六二：执之用黄牛之革莫之胜说
象曰：执用黄牛固志也
九三：系遁有疾厉畜臣妾吉
象曰：系遁之厉有疾惫也畜臣妾吉不可大事也
九四：好遁君子吉小人否
象曰：君子好遁小人否也
九五：嘉遁贞吉
象曰：嘉遁贞吉以正志也
上九：肥遁无不利
象曰：肥遁无不利无所疑也
